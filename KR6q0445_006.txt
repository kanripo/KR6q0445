# -*- mode: mandoku-view; -*-
#+DATE: 2016-06-08 5:42
#+TITLE: 蓮月禪師語錄
#+PROPERTY: CBETA_ID J29nB235
#+PROPERTY: ID KR6q0445
#+PROPERTY: SOURCE Jiaxing Canon Vol. 29, No. B235
#+PROPERTY: VOL 29
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0445_J_006-0423c> 
#+PROPERTY: JUAN 6

 蓮月禪師語錄卷第六¶
侍者性同錄¶

* 偈下¶

** 示東巖監寺¶

#+BEGIN_VERSE
「　祖風特地振叢林出格施行越古今諸佛到來猶喫¶棒福昌遞代可傳心」
#+END_VERSE
¶

** 送隱石禪人遊峨眉¶

#+BEGIN_VERSE
「　懷香遠上大峨巔借問為山為普賢一一都盧在腳¶下何須更費艸鞋錢」
#+END_VERSE
¶

** 示大義禪人¶

#+BEGIN_VERSE
「　桃華夾岸鼓春濤奮翅金鱗意氣豪雷震龍扉誠有¶力躍然獨步自風高」
#+END_VERSE
¶

** 示雲野禪人¶

#+BEGIN_VERSE
「　先賢標格擬何如巖穴雲堂擇所居日用應酬須著¶眼莫教底事一時疏」
#+END_VERSE
¶

#+BEGIN_VERSE
「　有山有水即清幽但得身安可暫休莫老煙霞為適¶意瓶盂何處不風流」
#+END_VERSE
¶

** 復東川呂相國¶

#+BEGIN_VERSE
「　經地照程出外江金甌姓字世無雙杖頭雖撥天涯¶路千里同風化萬邦」
#+END_VERSE
¶

** 寄法空禪舊¶

#+BEGIN_VERSE
「　昔年同在夜郎居別後無由寄一書今日湖南更進¶步較前得力處何如」
#+END_VERSE
¶

** 送岫石禪人歸鼎州華嚴¶

#+BEGIN_VERSE
「　廿年岐路若為尋一旦相逢話此心只我家風猶未¶改痛施棒喝喜知音」
#+END_VERSE
¶

** 示子鏡禪人¶

#+BEGIN_VERSE
「　機如掣電喝聲高透脫何曾滯一毫七縱八橫全體¶露冤酬佛祖不相饒」
#+END_VERSE
¶

** 春日送博達法姪歸青林開法
<pb:KR6q0445_J_006-0424a>¶

#+BEGIN_VERSE
「　烏藤雪裏撥春歸觸發深山大澤輝養就嚙人獅子¶子同看他日出林威」
#+END_VERSE
¶

** 贈青林西堂秋水姪孫¶

#+BEGIN_VERSE
「　法幢重建勿辭勞表帥人天賴爾曹鼓笛頻頻還共¶打青林一曲和來高」
#+END_VERSE
¶

** 贈青林監院幻影姪孫¶

#+BEGIN_VERSE
「　擔荷叢林一段才還如風動百華開蛟龍變化承斯¶力吐霧吞雲響巨雷」
#+END_VERSE
¶

** 示潤宇相居士¶

#+BEGIN_VERSE
「　空山野水綠蘿深散暑乘風偶一臨若也更忘喧與¶寂復何煩熱礙幽襟」
#+END_VERSE
¶

** 號大用禪人¶

#+BEGIN_VERSE
「　大機大用大威光吐氣翻身貴自強畢竟當仁師不¶讓從教虎驟與龍驤」
#+END_VERSE
¶

** 示岐岡嚴居士¶

#+BEGIN_VERSE
「　應無所住而生心此意愈研愈覺深試就當機聊舉¶似前江虛映月高臨」
#+END_VERSE
¶

** 示天瑩禪人¶

#+BEGIN_VERSE
「　或時川北或川南到處風光何二三但得回頭看腳¶下一輪明月映秋潭」
#+END_VERSE
¶

** 寄附麟牛文學¶

#+BEGIN_VERSE
「　文章山水蜀乾坤無數字隨三峽奔只喜金鱗桃浪¶暖雲雷相送過龍門」
#+END_VERSE
¶

** 示凌雲大德禮萬佛名¶

#+BEGIN_VERSE
「　萬億如來心印心同名異號礦銷金一稱一禮常精¶進只要自他契悟深」
#+END_VERSE
¶

** 示九龍松巖監寺¶

#+BEGIN_VERSE
「　種田博飯足家常為己忙乎為眾忙大小住持皆一¶體莫言辛苦枉承當」
#+END_VERSE
¶

** 示潤吾張居士
<pb:KR6q0445_J_006-0424b>¶

#+BEGIN_VERSE
「　金剛般若與壇經故紙多年卻最靈兩卷較來何所¶似白鵝恰好換黃庭」
#+END_VERSE
¶

** 示清寰楊居士¶

#+BEGIN_VERSE
「　有士唐時姓著龐悟從一口吸西江楊公勘破此中¶意可作塵勞箇法幢」
#+END_VERSE
¶

** 示惺甦禪人¶

#+BEGIN_VERSE
「　底事分明腳下通古人祝指路頭同上堂諸佛問何¶處答在闍黎鼻孔中」
#+END_VERSE
¶

** 示雲竹監院¶

#+BEGIN_VERSE
「　選佛場開萬木霜根深葉茂占春光高風一轉東皇¶令華果成時遍界香」
#+END_VERSE
¶

** 示恆愚禪人¶

#+BEGIN_VERSE
「　得不得兮問恁麼恁麼的事轉淆訛腳跟直截與三¶十蹋破關山唱哩囉」
#+END_VERSE
¶

** 訪本源上座¶

#+BEGIN_VERSE
「　春初策杖翠微巔古木深幽盡帶煙高隱故人無俗¶客唯餘華鳥共談禪」
#+END_VERSE
¶

** 夏日與友人坐話¶

#+BEGIN_VERSE
「　盡日茗爐坐福昌每從南北話行藏大都荊楚荷華¶勝引得清風宇宙香」
#+END_VERSE
¶

** 示修源水頭¶

#+BEGIN_VERSE
「　三年秘行佩師旨汲取曹源一滴水桶底脫時眼大¶開通身踴躍笑而已」
#+END_VERSE
¶

** 號雪林禪人¶

#+BEGIN_VERSE
「　策杖歸來山較深卻隨雲水復相尋示人端的不將¶境如玉如珠雪一林」
#+END_VERSE
¶

** 示徵明監寺¶

#+BEGIN_VERSE
「　此選佛場龍象繁凜然大坐正當軒心空方許同登¶第誰作今科佛狀元」
#+END_VERSE
¶

** 示貫如侍者
<pb:KR6q0445_J_006-0424c>¶

#+BEGIN_VERSE
「　喚既有三應亦三負吾負汝復何談就中識取國師¶舌有路可行更指南」
#+END_VERSE
¶

** 雪夜同眾圍爐¶

#+BEGIN_VERSE
「　火爐頭憶普通年立雪齊腰續正傳傳到廣嗣薪不¶盡烈烈轟轟卻勝先」
#+END_VERSE
¶

** 寄印月禪人¶

#+BEGIN_VERSE
「　故人瓢笠上荊南憶舊音書客裏探家舍途中隔幾¶許寄來公案可同參」
#+END_VERSE
¶

** 寄炳然禪人¶

#+BEGIN_VERSE
「　山中相別三年餘法愛何曾一日疏那得殷勤師弟¶誼未歸索偈與君書」
#+END_VERSE
¶

** 寄堅一禪人¶

#+BEGIN_VERSE
「　水雲一缽客心孤行者自行居者居彼此相看仍舊¶面無煩特地問何如」
#+END_VERSE
¶

** 示堅密碓頭¶

#+BEGIN_VERSE
「　庚嶺趁來氣不平不思善惡眼方明終輸蹋碓人多¶力衣缽拈提石上輕」
#+END_VERSE
¶

** 寄敬白上座¶

#+BEGIN_VERSE
「　溪山三載幸相鄰清苦家風已大振省覲吾師曾有¶語闍黎舉似我般人」
#+END_VERSE
¶

** 示綦江董居士¶

#+BEGIN_VERSE
「　偶然策杖過街頭笑得維摩話去留顧我漫勞打口¶鼓江聲千古詠悠悠」
#+END_VERSE
¶

** 重逢熊文學¶

#+BEGIN_VERSE
「　煙水溪邊一晤來溪聲猶帶雨聲催而今暫引木樨¶話露冷風清華正開」
#+END_VERSE
¶

** 示養白余居士¶

#+BEGIN_VERSE
「　一句話頭日用中凝然不復辨西東千般伎倆渾閒¶事唯有真疑契己躬」
#+END_VERSE
¶

** 遊臥龍山天池
<pb:KR6q0445_J_006-0425a>¶

#+BEGIN_VERSE
「　何年闢此最高峰留得天池養臥龍洗缽老僧彈一¶指興雲吐霧出深宮」
#+END_VERSE
¶

** 號大可禪人¶

#+BEGIN_VERSE
「　飛出林中箇鳳皇風高雲靜喜當陽直須奮起沖霄¶力大可鳴時聲自長」
#+END_VERSE
¶

** 初夏坐鍾應山房¶

#+BEGIN_VERSE
「　殿角微涼古木深熏風拂拂欲披襟坐中若遇知音¶客且聽黃鸝轉綠陰」
#+END_VERSE
¶

** 看楞伽峰玉柱¶

#+BEGIN_VERSE
「　玲瓏怪石山之巔霜雪堆頭器骨堅想是劫灰重鍛¶煉撐天拄地到驢年」
#+END_VERSE
¶

** 蓋山除夕示眾¶

#+BEGIN_VERSE
「　分歲曾烹露地牛山僧今日不同謀破沙盆底無餘¶物唯有鎮州蘿蔔頭」
#+END_VERSE
¶

** 示前溪羅居士¶

#+BEGIN_VERSE
「　喝聲不絕似雷奔喝得當機威始尊覿面喝開正法¶眼明明歷歷破沙盆」
#+END_VERSE
¶

** 示弘祚張居士¶

#+BEGIN_VERSE
「　覷破浮漚事事空回頭急看主人公有時露出渠儂¶面華發溪山緣與紅」
#+END_VERSE
¶

** 贈東巖宗公重修福昌¶

#+BEGIN_VERSE
「　福昌名勝溯諸唐宗伯劉碑紀甚詳今幸東巖公整¶理祖燈從此又重光」
#+END_VERSE
¶

** 示發仁樊居士¶

#+BEGIN_VERSE
「　佛說直心是道場臨機直處許誰藏未曾開口攔腮¶掌打得本來面放光」
#+END_VERSE
¶

** 送現禪人還蜀¶

#+BEGIN_VERSE
「　船陸往還不憚勞從教青嶂插天高腳跟下痛與三¶十蹋上塗峰興轉豪」
#+END_VERSE
¶

** 示元體陳居士
<pb:KR6q0445_J_006-0425b>¶

#+BEGIN_VERSE
「　生與不生生義符分明一義沒殊途當生勘破不生¶處心眼大開照五湖」
#+END_VERSE
¶

** 示發肖何居士¶

#+BEGIN_VERSE
「　從來佛法沒人情特地震威喝一聲生死路頭都喝¶斷與君直捷說無生」
#+END_VERSE
¶

** 福昌懷古二首¶

#+BEGIN_VERSE
「　福昌祖席四傳燈名著當年海內稱斷碣文章猶未¶泯山靈有意待重興」
#+END_VERSE
¶

#+BEGIN_VERSE
「　善師說法不周遮本色為人推作家據座如臨千眾¶勢高風萬古播天涯」
#+END_VERSE
¶

** 示雲池岷源上座¶

#+BEGIN_VERSE
「　一江水繞一池雲江與池從沙岸分養就金鱗堪變¶化風雷大震入龍群」
#+END_VERSE
¶

** 復徵覺二禪人¶

#+BEGIN_VERSE
「　本來面目既同參莫把疑情更二三此話果然端的¶透無多言說向人談」
#+END_VERSE
¶

** 問生禪人乞衣索偈¶

#+BEGIN_VERSE
「　多年行腳一朽材尋山半是臥莓苔荷衣擬欲連雲¶補信手誰拈幾片來」
#+END_VERSE
¶

** 示徵明禪人¶

#+BEGIN_VERSE
「　尋常舊水變蛟龍頭角崢嶸上九重一滴誠能澍大¶雨不施心力有雲從」
#+END_VERSE
¶

** 寄友人居山¶

#+BEGIN_VERSE
「　松風水月足良朋心與山忘也未曾到處青山皆有¶趣亦將消息寄山僧」
#+END_VERSE
¶

** 示渚宮眾居士¶

#+BEGIN_VERSE
「　只在尋常日用間低頭疑慮隔千山但能直入自平¶貼信步行超生死關」
#+END_VERSE
¶

#+BEGIN_VERSE
「　心纔舉即起塵勞聲色何如更欲逃覿面不為物所¶轉空王佛便是同曹」
#+END_VERSE

<pb:KR6q0445_J_006-0425c>¶

** 暮春與毒鼓禪師坐來蘇峰¶

#+BEGIN_VERSE
「　大蘇勝蹟寄巖前留得虛名千古傳欲覽遺文尋石¶窟池臺長詠雨華天」
#+END_VERSE
¶

#+BEGIN_VERSE
「　東坡何事縱閒遊一片高風拂古丘錦繡文章雲五¶色卷舒不定自悠悠」
#+END_VERSE
¶

#+BEGIN_VERSE
「　煙雲絕頂暮春寒幾度同行倚石欄只恐雨華飛盡¶後東坡夫子舊碑殘」
#+END_VERSE
¶

#+BEGIN_VERSE
「　偶然雲水兩相逢到處安居立上風煙雨層巒剛半¶日尋常談笑達磨宗」
#+END_VERSE
¶

** 虎丘禮隆祖塔¶

#+BEGIN_VERSE
「　瞌睡虎高坐虎丘威獰赫奕萬年留兒孫出穴爪牙¶露秖為生來氣食牛」
#+END_VERSE
¶

** 雙桂室中留別有感為眾同參述此¶

#+BEGIN_VERSE
「　剪燭焚香話夙根吾師隱顯孰同尊忽然舉到感傷¶處不覺離顏帶淚痕」
#+END_VERSE
¶

** 哭親¶

#+BEGIN_VERSE
「　故宅不迷長樹根悽愴木本未曾敦歸來豈為空追¶遠欲效那吒乃報恩」
#+END_VERSE
¶

#+BEGIN_VERSE
「　高堂小閣盡塵埃血骨未藏火未灰今日安身非別¶處滿園華卉是蓮臺」
#+END_VERSE
¶

** 過東白道人石影亭¶

#+BEGIN_VERSE
「　綠蘿洞口一泓澄亭挂巖邊最上層水石玲瓏山欲¶動虛舟試問幾來登」
#+END_VERSE
¶

** 示松雲禪人¶

#+BEGIN_VERSE
「　問君近日住何山到處雲生竹石間對境無心忘彼¶此林泉城市自幽閒」
#+END_VERSE
¶

** 宿杏雨齋¶

#+BEGIN_VERSE
「　欹枕高眠杏雨齋滿床風月動詩懷卷簾便得無心¶句竹影翩翩掃玉階」
#+END_VERSE
¶

** 春日訪友夜坐
<pb:KR6q0445_J_006-0426a>¶

#+BEGIN_VERSE
「　桃華谿徑入雲窩煮茗敲詩興轉多無限客心話欲¶盡一床明月臥煙蘿」
#+END_VERSE
¶

** 冠山寄渝州端甫苟居士¶

#+BEGIN_VERSE
「　巴江暫寫九回腸惱殺水雲杖底忙三宿他山閒夢¶斷只多風雨憶連床」
#+END_VERSE
¶

** 過虛上人房和涪陵梁太守韻¶

#+BEGIN_VERSE
「　短榻疏窗近水天江風一枕任高眠莓苔復照初晴¶月華竹還留雨後煙」
#+END_VERSE
¶

#+BEGIN_VERSE
「　水滿前江月滿天懸嵒石佛對僧眠惺來何處牽幽¶興洗墨池生一樹煙」
#+END_VERSE
¶

** 示雨溪周居士二首¶

#+BEGIN_VERSE
「　父母未生前本來何面目三春放碧桃九月開黃菊」
#+END_VERSE
¶

#+BEGIN_VERSE
「　父母未生前本來何面目雲山幾點青煙水一溪淥」
#+END_VERSE
¶

** 示心所游居士二首¶

#+BEGIN_VERSE
「　自遠來求字其如一字無有無都勘破東壁挂葫蘆」
#+END_VERSE
¶

#+BEGIN_VERSE
「　未根棒喝旨筆墨秖貪多文字能相委拈華笑甚麼」
#+END_VERSE
¶

** 果州青居山重晤無虞友人二首¶

#+BEGIN_VERSE
「　一別七年也重逢何幸焉悲懽無限意松韻自悠然」
#+END_VERSE
¶

#+BEGIN_VERSE
「　瓢笠風塵隔今方話此山莫愁歸去晚暫學白雲閒」
#+END_VERSE
¶

** 凌雲夜雨二首¶

#+BEGIN_VERSE
「　小閣孤松下夜來疏雨灑秋聲共我吟客思對誰寫」
#+END_VERSE
¶

#+BEGIN_VERSE
「　小閣孤松下松枝帶露灑旅愁日益濃即景如何寫」
#+END_VERSE
¶

** 懷白堂初夏¶

#+BEGIN_VERSE
「　時序臨炎帝尋詩過艸亭芭蕉依案綠楊柳臥窗青¶機活嬌鶯舌身輕乳燕翎目前景物煥拈出令人惺¶晝長餘獨坐萬籟靜中聽蜂韻集疏蕊蛙聲鬥細萍¶雨蒸梅欲熟風扇芰微馨擔怕忘人世悠然對石屏」
#+END_VERSE
¶

** 中秋送別內翰孟章龔居士¶

#+BEGIN_VERSE
「　辭朝入洞天夜話故鄉田共聽松聲細笑看桂影圓¶邸中知己矣林下有人焉不負雙峰約何時書再傳」
#+END_VERSE

<pb:KR6q0445_J_006-0426b>¶

** 南浦都歷山留別西衢法弟¶

#+BEGIN_VERSE
「　共憶別來久今纔話舊遊盛山騰鐵鳳峽水飽金牛¶他日望猶重當年志已酬江南雖我去何似此清幽」
#+END_VERSE
¶

** 送岑壁法姪歸大峨¶

#+BEGIN_VERSE
「　我自三峽出君從兩浙歸南溟珠滿缽西嶺瑞生衣¶灩澦濤初靜峨眉月正輝荊南送別去大震象王威」
#+END_VERSE
¶

** 示沖斗羅居士¶

#+BEGIN_VERSE
「　長者來相訪回光尚未遲俊哉撥便轉白也涅何緇¶皓月清池現蓮華濁水宜坐忘時看取善惡兩無思」
#+END_VERSE
¶

** 冬日與罕拙老宿坐話¶

#+BEGIN_VERSE
「　幾度辨雲日閒探前哲蹤芭蕉拄杖少灃浦剎竿重¶市近既無竹臺荒舊有松雪深遲歲晚瓢笠約春風」
#+END_VERSE
¶

** 示引月禪人¶

#+BEGIN_VERSE
「　頂門開正眼皎月自孤圓已識影多幻漫隨第二遷¶松邀出嶺上華引到池邊萬里長空靜清輝滿一天」
#+END_VERSE
¶

** 贈明覺禪人¶

#+BEGIN_VERSE
「　少年圖作佛此志貴乎堅乳虎威偏猛蟄龍力易全¶如斯勤自策畢竟越人前縱祖燈秋晚紹隆爾勉旃¶良晤以言贈英才量必過志高心澹遠養厚氣巍峨¶曙色嶺頭啟秋聲竹裏多不隨前境轉著眼意如何」
#+END_VERSE
¶

** 果城東村凌雲山房初夏¶

#+BEGIN_VERSE
「　青山縱目遠赤帝震威初樹影籠巖岫雲光動石渠¶間松虛閣小近竹舊窗疏荒圃乍耘種筍芹香滿廚¶時節悠然換溪山別一村燭天輪已赫蒸物氣猶溫¶放浪野人志淒清古帝魂綠陰客不到掃石枕松根¶去國頻寒暑今餘此地歸石泉涵座冷煙火隔村稀¶澗曲流青黛巖深映赤暉幾枝梅子熟帶露折來肥¶風自南來也時哉眾鳥呼陰晴雲日變雨露物華殊¶鼓浪麥初熟鬱香榴已敷眼前一種趣忍不詠詩乎¶品物催新暑閒吟意若何已知長日暇尚惜晚春過
<pb:KR6q0445_J_006-0426c>¶燕語穿朱檻鶯聲挂綠蘿炎涼雖變態旦夕覺風和¶避暑來東里瀟然遠四鄰猶從當日俗唯少舊居人¶艸澤虫聲亂溪橋月色新荷風涼夜永益友坐談親¶山前舒野望風日動吟情過嶺啼鳩捷汎波乳鴨輕¶光搖新芰嫋韻瀉古苔清帝力抑何有老農復漸耕¶就題聯句苦對景入詩魔拂跡龜分藻振鬚魚弄荷¶晴光開雨笠野色上雲蓑幾欲忘情思其如有興何¶故人不可問借問亦云無古寺遺唐宋斷橋勒史胡¶暑來華影瘦春去鳥聲麤松竹多涼蔭水雲恰與符¶少年就外傳韓氏尚書家人物全非舊鄉談半是差¶巢秧鳴水鳥喧野詠榴華散步幽林下風高襟袖斜」
#+END_VERSE
¶

** 登來蘇峰¶

#+BEGIN_VERSE
「　煙霄天地別風土廣蓬均竹韻華間軟山容雨後新¶書藏石穴秘劍劈玉池津碑古還重讀東坡跡更真」
#+END_VERSE
¶

** 塗山禹廟¶

#+BEGIN_VERSE
「　張公蒞是邑大禹首稱尊不病波濤險深懷疏鑿恩¶塗山昭母姓字水篆龍門廟貌遵卑室清風萬古存」
#+END_VERSE
¶

** 遵義俞邑候春日過訪賦贈¶

#+BEGIN_VERSE
「　忙閒渾不問覽勝到巖阿水白宦情冷華紅詩興多¶林栖支遁鶴池舞右軍鵝就石從高枕風光見永和¶春山稍寓目愁慮頓銷磨日正華容麗風清鳥語和¶詩吟綠竹案酒醉白雲窩莫是陶彭澤又從蓮社過」
#+END_VERSE
¶

** 送靈隱法弟歸楚¶

#+BEGIN_VERSE
「　高梁重送別萬里百華敷水脈分三峽風光動五湖¶開帆群鶴舞擲餌眾龍趨把臂復何處杖藜策越吳」
#+END_VERSE
¶

** 寄昌言許居士¶

#+BEGIN_VERSE
「　重晤復重別別來年復三祀親歸蜀北罵佛出荊南¶經史懽翁博水雲笑我貪蒲團如可放清苦擬同甘」
#+END_VERSE
¶

** 過巖峰山房贈恆一主人¶

#+BEGIN_VERSE
「　偶到雨華齊雨華積滿階有人拈熟稻無樹折生柴
<pb:KR6q0445_J_006-0427a>¶恬憺偏高致疏慵卻稱懷喜君知我意不事強安排」
#+END_VERSE
¶

** 雨後訪興福三同上座¶

#+BEGIN_VERSE
「　山聲何處來木葉頻頻打竹密怒驚濤檐高飛急瀉¶濃雲滿榻生寒玉半窗灑今日客愁消幸逢知己者」
#+END_VERSE
¶

** 贈不語禪人¶

#+BEGIN_VERSE
「　煙村香閣上野望自留人雨急江聲亂雲開樹色新¶小橋攀二柳巨浪躍雙鱗卓錫依形勝幽栖龍虎馴」
#+END_VERSE
¶

** 巴山雪夜¶

#+BEGIN_VERSE
「　寒風何處起清夜度渝江折竹聲來枕壓松色上窗¶推敲詩有興唱和曲無雙啟戶山童報天華散法幢」
#+END_VERSE
¶

** 贈本然禪師復保壽¶

#+BEGIN_VERSE
「　重開名勝蹟蜀北更無雙艸闢縱橫徑燈明新舊窗¶倦來驚暮鼓興至俯秋江莫道規模大還應建法幢¶黃金重布地祗樹影雙雙霞過紅生幔月臨白上窗¶涼風清梵閣靈籟瀉前江一國稱高行清名勒石幢」
#+END_VERSE
¶

** 登雲臺贈松雲素水二禪人¶

#+BEGIN_VERSE
「　昔年歸故國無著與天親共復古名勝樓臺一旦新¶風高同市井念靜別囂塵莫厭境喧寂超然自在身¶天南辭艸榻蜀北掃雲臺丞相標明諡使君賦越才¶抱巖山色曲繞座水聲回歸去語人曰登臨亦壯哉」
#+END_VERSE
¶

** 住野春山石屏寺¶

#+BEGIN_VERSE
「　亂峰曲徑入祇林長者年來重布金池滿共看邀月¶早臺高自許臥雲深野華暗刺時人眼幽鳥細談古¶佛心怪石當機從𨁝跳點頭箇箇盡知音」
#+END_VERSE
¶

** 示白雲雪穎禪人¶

#+BEGIN_VERSE
「　避秦偶到白雲間又進雲深山外山數樹雨風搖客¶思一天晴日破愁顏烽煙戍火從他鬧峻壑幽巖任¶我閒差別路頭俱坐斷無人過得摩訶關」
#+END_VERSE
¶

** 示瑞峰新戒¶

#+BEGIN_VERSE
「　三千八萬漫分科持犯繇來不較多幾縷垢衣書七
<pb:KR6q0445_J_006-0427b>¶佛半肩壞色攝群魔酒臺醒眼醉神廟獵網藏身飽¶肉鍋沒量大人行徑別返常合道益淆訛」
#+END_VERSE
¶

** 贈健翁張護法雪中修法堂¶

#+BEGIN_VERSE
「　香剎增修心志足規模大闢遺芳躅買園依地布黃¶金砌石滿臺鋪白玉誠重惟懽供佛新勞輕不厭鳩¶工促高敷猊座吼人天觸著爪牙皆中毒」
#+END_VERSE
¶

** 與本源禪人山行賞雪¶

#+BEGIN_VERSE
「　匪從人力匪天工寒入梅華瑞氣濃古木枝枝銀作¶榦青山箇箇玉為容易侵頭上眉兼髮莫辨巖邊竹¶與松大地遙看皆一色翻然踏破露真蹤」
#+END_VERSE
¶

** 寓金鳳山和己禪人韻¶

#+BEGIN_VERSE
「　金鳳山中金鳳巢棲巢金鳳養金毛翼齊初翥雲生¶彩風疾旋搏竹怒濤慣飲天池品自貴直翀霄漢氣¶何豪乾坤鍾有文明運靈瑞相將出聖朝」
#+END_VERSE
¶

** 懷破山老和尚¶

#+BEGIN_VERSE
「　撥艸瞻風入楚西行藏未定復追隨馬駒並轡力重¶買獅子同聲威大施鐘擊轅門三峽動血流棧道數¶書馳爐邊何日團圞話稍慰關山寤寐思」
#+END_VERSE
¶

** 位旃林護法過訪次韻¶

#+BEGIN_VERSE
「　巖居散誕絕安危飲客茶鐺就石支容易淵明於我¶友等閑慧遠卻誰師泉聲迭出松間緩日影斜穿竹¶裏遲盡興徘徊忘去住何殊三笑度溪時」
#+END_VERSE
¶

#+BEGIN_VERSE
「　浪跡疏狂物外人巖亭寥廓任安身石幢濺玉非關¶雨苔徑鋪華不是塵雲出洞前拖一片月依嶺外起¶孤輪江千留別行還止兩岸清風動綠蘋」
#+END_VERSE
¶

** 江陵旅中除夕警眾¶

#+BEGIN_VERSE
「　風野寒溫一歲除年光新舊意何如梅經雪逼華先¶放柳怯霜嚴葉未舒道業可成奚待緩人情不熟且¶教疏了明三十日來事慶快兒童嬉笑餘」
#+END_VERSE
¶

** 冬日雪晴訪友
<pb:KR6q0445_J_006-0427c>¶

#+BEGIN_VERSE
「　雪榻霜龕覓火頻紅輪初照已如春冰開綠沼懽魚¶性風暖青霄稱鶴身柳線斜垂疏亦媚梅華獨露澹¶偏新一聯得意客愁解欲過長堤訪故人」
#+END_VERSE
¶

** 南浦撥霞洞遣夏三首¶

#+BEGIN_VERSE
「　碧巖千尺瀉飛泉一徑盤回上洞天白足高低踏怪¶石烏藤旦夕撥孤煙松青溪上聯三友玉灑風中奏¶七絃楓灶蘿龕人世遠瓊華敷座任安禪」
#+END_VERSE
¶

#+BEGIN_VERSE
「　水晶宮殿鎖瓊扉浩劫空壇古木肥繞榻香清蘭霧¶起濺衣雨細瀑華飛苔深文繡石枰老谷冷聲傳玉¶磬微犬吠白雲鶴唳月蓬萊僊子可知歸」
#+END_VERSE
¶

#+BEGIN_VERSE
「　石穴泠泠細液流僊人華下問源頭煙霞五色襯瑤¶艸風雨二聲戰玉樓錫振巖阿驚虎嘯缽懸洞口待¶龍遊琴臺夜坐天光澹簾卷溪山月挂鉤」
#+END_VERSE
¶

** 復無欲熊居士來韻¶

#+BEGIN_VERSE
「　艸閣新開碧岫前層層岫色接青天撫松度澗多琴¶韻攀竹過巖兩袖煙紫闕歸來慵獻賦白雲高臥喜¶逃禪幽懷既有藤蘿約一洗乾坤石上泉」
#+END_VERSE
¶

** 復燦錦程居士來韻¶

#+BEGIN_VERSE
「　行行偶到薜蘿庵十里溪橋湘水南豈止優婆塞四¶眾人非人等許同參石藏華圃和雲買泉給茶鐺帶¶月擔何日與君重一晤焚香揮麈話煙嵐」
#+END_VERSE
¶

** 與公井高孝廉山行坐桃華洞¶

#+BEGIN_VERSE
「　幽鳥啼華語未闌莓苔曲徑接天關石門深鎖藤蘿¶內玉液斜流詩字間行撥彩霞不問止坐邀明月卻¶忘還相逢未肯遲車馬唯有先生伴我閒」
#+END_VERSE
¶

** 復福昌護法幻幻黃居士來韻¶

#+BEGIN_VERSE
「　獅床豎拂現威儀詢信端同繼善師昔煜五燈無盡¶燄今垂雙桂不凋枝帝王勝蹟凌諸剎龍象高蹤聚¶九逵重詠先生先作賦才情不讓毋潛詩」
#+END_VERSE
¶

** 初春過雲浦老宿別業
<pb:KR6q0445_J_006-0428a>¶

#+BEGIN_VERSE
「　蘿龕東近仲宣樓一圃攤書色相幽怪石竅中冰尚¶在奇華枝上葉新抽竹光晴雨老僧識墨跡澹濃太¶史留几席煙霞饒野趣媿無佳句共君酬」
#+END_VERSE
¶

** 與溢天上座遊灩澦¶

#+BEGIN_VERSE
「　水際未知幾許深狀如象馬不浮沉色隨雲日奪人¶目影漾風濤豁我襟為砥眾流橫峽口欲超群峭湧¶江心奇觀莫漫徒相負聊擬當年杜甫吟」
#+END_VERSE
¶

** 巫峽與眾禪人夜汎¶

#+BEGIN_VERSE
「　水光月色杳冥時汎汎輕舟任所之一出深雲兩岸¶闢重回急浪數峰移灘吞泉石響多亂巖挂星辰影¶互隨夜半不知何處宿蛟龍共起復嫌遲」
#+END_VERSE
¶

** 九青山房遣懷¶

#+BEGIN_VERSE
「　佯狂笑傲孰稱豪莫大青山縱我曹拈韻五溪鳴石¶籟寫懷萬壑舞松濤雲鋪藥嶺牛眠暖月過華村犬¶吠高獨有庭前行樂處鋤煙種竹自勤勞」
#+END_VERSE
¶

#+BEGIN_VERSE
「　屋角煙雲接樹梢芹泥飛燕挂新巢紅華亂落堪為¶褥青蔓斜牽勝葺茅松韻狂時四壁起桂輪明處六¶窗交深山萬籟皆吟詠古調現成不用敲」
#+END_VERSE
¶

** 夜郎山寄素懷禪友¶

#+BEGIN_VERSE
「　破衲枯藤住薜蘿風回萬彙氣初和猿聲出嶺顛狂¶甚鳥語喧窗賣弄多瘦竹風前吟細葉老梅雪裏放¶新柯寒喧幾度年華改泉石身心只恁麼」
#+END_VERSE
¶

** 巴渝白巖寄君維余護法¶

#+BEGIN_VERSE
「　偶來此處便為家自笑逃禪學聚沙圃小還宜疏種¶竹臺高尚欲早移華撥雲鳥共尋嵒路弄月鹿同到¶水涯瀟灑不知塵世事綠蘿白石枕紅霞」
#+END_VERSE
¶

** 雪峨張護法邀遊黃鶴樓¶

#+BEGIN_VERSE
「　覽勝共憑黃鶴樓樓空鶴去跡還留杖尋芳艸六年¶撥笛奏落梅二月遊老樹參天標異棗古城夾岸蕩¶虛舟煙嵐尚與人間接身世直疑在斗牛」
#+END_VERSE

<pb:KR6q0445_J_006-0428b>¶

* 書¶

** 上雙桂破山老和尚¶

自省覲後欲依字水偷閒於初春時已入塗山守拙¶
豈知慈訓遙頒召歸繼席焚香捧讀喜懼兼生若論¶
雙桂代勞猶思退後樗櫟朽材難勝法門巨任惟上¶
天童掃塔正欲向前淵源嫡派各懷達孝深思禹廟¶
嵒邊拂袖欲等風馳龍門灝裏張帆思同電激但諸¶
護法相延尚待辭謝攜幾禪和共往秖爭勇行滿擬¶
夏末即趨座前耑候江南動止消息本院住持體裁¶
皆盡心力恪遵典型肅此先復仰希鑒原。¶

** 達聖瑞姚護法¶

先師道行蜀中惟高梁緣最熟知有夙因但他人在¶
治世護持猶覺稍易大護法在亂世護持更覺為難¶
況建大叢林豎大法幢名標不朽伊誰之力歟迄今¶
圓寂凡事所係尤重晏石禪師來敘大護法委屈眾¶
中秖勸安和如此心行可格佛祖龍天緬惟先師前¶
後語錄原欲下江南刻成全集此生前諄諄之遺命¶
祈大護法注意與眾執事酌議力為主持蚤圓者則¶
公案豈一人感荷即先師神明中深為之感荷天下¶
萬世人共為之感荷也臨穎翹企不勝待命之至。¶

* 像讚¶

** 出山相¶

肩褊袒腰繫裙半帶雪半帶雲鬚髮蒼古氣象不群¶
走到人間難晦跡郎當號作釋迦文。¶

** 布袋¶

街頭遊戲滿腔樂趣慣引兒童雜譁迥超佛祖常度¶
等箇人人不遇布袋打開誰解顧微微冷笑笑中刀¶
覿面鋒鋩太煞露。¶

** 白衣大士¶

本無形段素以為絢塵剎分身彈指皆遍跏趺怪石
<pb:KR6q0445_J_006-0428c>¶
巖前遊戲碧波水面繞座繞幢淡雲幾片無字無文¶
殘經半卷如有問動靜兩忘向什麼處與伊相見只¶
對他道亦不思惡亦不思善。¶

** 達磨¶

一葦渡江九年面壁人覓安心卻令自覓覓之不得¶
求端的無孔鐵鎚便痛擊骨髓當頭拶出來至今授¶
受傳為嫡。¶

** 破山老和尚¶

或動或止或瞋或喜明辨龍蛇暗擒虎兕杲日中天¶
不倚迅雷驀地轟起抑揚大有全威縱奪初無定旨¶
無定旨難比擬火官頭上風車子。¶

又¶

檇李開華蠶叢結果四海英豪咸承印可咦相逢痛¶
棒無情機下電光石火。¶

** 淨明耆宿¶

年臘俱尊心神並王面上恬愉胸中快暢鐵佛道場¶
復之如刱兒孫相承請讚供養呵呵非徒空事形儀¶
欲效逼真志向。¶

* 佛事¶

挂板師云有聲非動無聲非靜動靜不生拍拍是令¶
乃擊一下云諦聽諦聽。¶

** 上天童掃密雲師翁塔¶

憶昔提持濟北宗全身獨露劍揮空兒孫大振當年¶
範龍象常瞻在世風松籟入雲重唱和巖光射日最¶
玲瓏層巒曲水甲天下源遠流長道脈隆。¶

** 為湛泉禪人下火¶

師舉起火炬云來是恁麼來去亦恁麼去攛下云來¶
去既無殊同歸大火聚咄若向者裏開隻眼盡大地¶
乾坤總是汝放身命處。¶

** 為若夢侍僧下火
<pb:KR6q0445_J_006-0429a>¶

擔囊負缽勤參苦學打不歇手罵不歇口十載追隨¶
一朝別離臨行主張渾不著忙去來與麼鼓掌呵呵¶
以火炬攛下云老僧特地助一把火燒得汝赤灑灑¶
淨裸裸東土西天無可不可。¶

南浦首四譚護法遷巴渝卒於渝之康村師至靈前¶
輓曰濟北宗風末世彰千鈞才力屬金湯讀經依案¶
諸根靜請佛拈華一語香太白巖前聞道久古巴城¶
外轉身忙法門此後何人護感慨忍禁淚兩行。¶

達吾宋居士葬父於凌雲山側請師說法師至柩前¶
垂語云昔時未面今卻相送秋色淒清悲風遠動布¶
德有年頌德彌眾生死二途來去如夢棒頭指歸直¶
下知痛乃以拄杖畫一圓相喝一喝復卓拄杖云堆¶
頭添土證據宋公者裏安身多種受用。¶

** 為獻珩耆宿下火¶

渝州與荊州兩地莫能留身世回頭看儼然一海漚¶
以火炬攛下喝一喝云優游物外乾坤廓無位真人¶
六不收。¶

　(原藉山西今寓蜀東重慶府巴縣事¶
佛弟子牛秉儒男牛附麒牛附麟捐貲刻第五¶
　第六卷　　　　　　玉泉道人張國賢識)¶
蓮月禪師語錄卷第六終　　　　(嘉興府楞嚴寺藏經坊存板)